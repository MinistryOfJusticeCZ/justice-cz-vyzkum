# Výstup Ideačně-skicovacího workshopu

## Cíl workshopu
- Odnést si konkrétní řešení, které použijeme při rozpracování návrhů webu

## Postup workshopu
1. Opportunity Solution Tree
2. Ideace
3. Skicování

### Opportunity Solution Tree (OST)
- Vizuální nástroj, který podporuje strukturované přemýšlení nad zlepšováním produktu či služby. Má čtyři vzájemně provázané úrovně — cíl, příležitosti, řešení a experimenty.
- Dopadem našeho snažení bylo _Posílení značky MSp_

## Cíl (výstup)
Očekávaný výstup, kterého chceme dosáhnout. Naše KPI nebo Key Results z OKR. V našem případě se jednalo o:
- Lidé odebírají náš newsletter
- Lidé se vrací na náš web
- Lidé nám méně píšou a volají jinými kanály
- Lidé se na webu neztrácí
- Správa webu zabírá méně času

Tyto výstupy vyšly z prvních strategických workshopů.

## Příležitosti
Příležitosti, které vyšly z uživatelského výzkumu (SMWS) jsme jako tým obodovali a zaměřili se na dvě prioritní.
1. T/P potřebují jednotící stanoviska, která budou instituce respektovat, sjednocovat praxi a krýt jim záda
2. T/P potřebují jistotu, že mají aktuální informace a jednodušší cestu k nim

## Řešení
Pro nápady na řešení nalezených příležitostí jsme využili techniku _Jak bychom mohli_ (JBM).

### JBM obecně
JBM otázka:
- Není příliš konkrétní a nenabízí řešení
- Nesmí být moc široká, aby opouštěla efekt pro uživatele
- Popisuje čeho chceme dosáhnout, nikoli jak toho dosáhneme

[Snapshot JBM techniky](MinistryOfJusticeCZ/justice-cz-vyzkum/01_TlumocniciVyzkum/03_IdeacneSkicovaciWorkshop/JBM-snap.png)

### JBM T/P potřebují jednotící stanoviska
*Jak bychom mohli prezentovat jednotící stanoviska MSp tak, aby byly reflektovány T/P i institucemi a tím došlo ke sjednocení praxe, byl garantovaný určitý standard a T/P měla kryta záda?*

Tým se rozdělil na jednotlivce a každý měl vymyslet, jakým způsobem by se dané JBM dalo vyřešit. Všichni pak společně každé jedno řešení obodovali, a to se dálo rozpracovávalo.

Byla vybrána:
- Videotutorialy konkrétních úkonů
- Videotutorial (jak pro T/P, tak i veřejnost) - např. jak má být svázán P úkon, co je T, co je P a jaká je jeho role?

Dalším kolem bodování byl zvolen druhý experiment. Ten byl dále rozpracován pomocí techniky [Test card](MinistryOfJusticeCZ/justice-cz-vyzkum/01_TlumocniciVyzkum/03_IdeacneSkicovaciWorkshop/Test-card-snap.png).

### JBM T/P potřebují jistotu, že mají aktuální informace 

*JBM  T/P a veřejnosti nabídnout informace, které potřebují a ujistit je o jejich aktuálnosti, aby se k nim snadno dostali a nepotřebovali se doptávat jinde?*

Tým se rozdělil na jednotlivce a každý měl vymyslet, jakým způsobem by se dané JBM dalo vyřešit. Všichni pak společně každé jedno řešení obodovali, a to se dálo rozpracovávalo.

Byla vybrána:
- U starších verzí bude na začátku upozornění s odkazem na aktuální verzi
- To nejdůležitější na stránce je v prvních větách
- Poslední aktualizace obsahu/dané stránky

Z toho jsme došli k závěru, že bychom měli skicovat stránku článku/dokumentu.

Skicování bylo provedeno pomocí techniky [Crazy 8s](MinistryOfJusticeCZ/justice-cz-vyzkum/01_TlumocniciVyzkum/03_IdeacneSkicovaciWorkshop/crazy8s-snap.png).

[Ukázka skic](MinistryOfJusticeCZ/justice-cz-vyzkum/01_TlumocniciVyzkum/03_IdeacneSkicovaciWorkshop/Skicování-snap.png).