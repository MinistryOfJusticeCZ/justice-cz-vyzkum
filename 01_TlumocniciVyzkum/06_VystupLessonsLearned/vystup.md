# Výstup

## Asset
URL: https://tlumocnici-justice.webflow.io

## Tým
### Ministerstvo spravedlnosti
- Jaroslav Hlavsa
- Martin Kuba
- Jan Benýšek + odbor soudních znalců a tlumočníků

### KISK MUNI + House of Řezáč
- Ladislava Zbiejczuk Suchá
- Petra Kutálková
- Marek Malík
- Radek Pavlíček
- Tereza Navarová
- Julie Oplatalová
- Pavel Sabatka

## Celková cena
TBA

## Termín
Výzkum proběhl v termínu 2. 9. – 10. 12. 2021 a byl rozdělený do čtyř na sebe navazujících částí:

Označení fáze výzkumu | Počet participantů | Termín
:----- | :---------  | :---------
1 Interní výzkum se stakeholdery | 4 | září 2021
2 Empatický výzkum s uživateli portálu |  12 | říjen 2021
3 Testování prototypů s odbornými uživateli | 6 | listopad 2021
4 Testování prototypů nasazených na Webflow s koncovými laickými uživateli a testování přístupnosti | 4 | prosinec 2022

## Lessons learned

### 1. Silný leader se znalostmi a pravomocemi
Je pravděpodobné, že vedení nemusí vůbec tušit, co je uživatelský výzkum. Tím pádem si uvědomovat jeho přínosy. I přestože bude existovat leader se znalostmi (ať už na pozici referenta nebo vedoucího) nemusí to nutně znamenat výhru. 

Pokud získáte mandát a šanci začít s uživatelským výzkumem, vyjasněte si s vedením, kdo má, napříč organizací, poslední slovo, i když bude většinový konsenzus proti zájmům uživatele.

Je třeba začít po malých krocích. Smiřte se s tím, že vedení nebude chtít vydávat finance za experimenty. Státní správa není cost-effective instituce.

### 2. Malé, low-cost kroky
Vedení nebude muset cítit potřebu dělat uživatelský výzkum, protože nikde není uvedeno, že ho musí dělat. Zákon o digitální službě o podobném must-have požadavku nemluví.

Soustřeďte se na to, jak můžete vedení, co nejlevněji a v co nejkratší době, přínosy uživatelského výzkumu prodat. Například, zkuste redesign intranetu – můžete vedení vtáhnout do testování a mapování, nebo ještě menší krok – vyražte za uživateli při tvorbě nového nebo stávajícího systému a najděte jejich pain points a frustrace.

### 3. První dodaný výzkum nebude takový, jak jste si představovali
Nechte si poradit. Experti ze soukromého sektoru chtějí pomáhat veřejnému, pokud cítí, že jejich čas a práce nepřijde vniveč. Můžete se zkusit s nimi spojit, aby udělali workshop pro vedení, kde by ukázali současné chyby na některé vaší službě.

Pokud nemáte zkušenosti s vedením uživatelského výzkumu, nechte to na dodavateli. Smiřte se už ale na začátku s tím, že výsledek může dopadnout jinak, než jste si představovali. Proto zkuste začít s něčím menším.

### 4. Bude to trvat roky
I v případě, že všechno půjde tak, jak má, dokážete spokojenost uživatelů, ušetření peněz, budete opěvováni v médiích, je zavedení uživatelského výzkumu práce na roky.

Vedení nebude mít páky, jak přivést a zaplatit potřebné lidi. Pokud výzkum zadáte externímu dodavateli, jeho pravidelné provádění se rychle prodraží. Pokud to budete chtít dělat in-house, jsou počáteční náklady na čas, peníze a práci také velké, protože musíte:
- zorganizovat a zaškolit lidi, kteří budou provádět testování, analýzu a zpracování zpětné vazby
- zajistit, jak najít cílové uživatele
- vytvořit fyzický prostor pro testování a zaznamenávání výsledků
- přesvědčit vedení, aby výzkum a testování zaplatili
- vytvořit čas a místo v plánu projektu
- změnít procesy a nástroje tak, aby zahrnovaly výzkum a testování